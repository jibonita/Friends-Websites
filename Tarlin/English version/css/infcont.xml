<?xml version="1.0" encoding="utf-8"?>
<content>
	<h2>Шпилки от Полиамид (PA-66) и Полиацетал (POM)</h2>

	<p class="txtnormal">Техническите пластмаси са широко използвани в последните години, поради изключителната им здравина, износоустойчивост, устойчивост на удар, висока механична якост (жилавост), твърдост, както и много високата им  химическа устойчивост към разтворители, минерални масла, киселинни и алкални разтвори. Продуктите от технически пластмаси също така са с добри диелектрични и изолационни свойства и могат да работят продължително време във гореща вода (до 80-100°C).</p>

	<h2>Какъв материал да изберем за шпилка?</h2>

	<p class="txtnormal">Въпреки, че всички пластмасови шпилки на пазара днес са от Полиамид (PA-66) - който материал в много страни е познат с техническото наименование NYLON, за изработката на шпилки ние горещо препоръчваме Полиацетал (POM), но с готовност правим шпилки и от двата материала.</p>

	<h2>Предимства на Полиацетал (POM) спрямо Полиамид (PA-66):</h2>

	<p class="txtnormal">Полиацетала на практика е нечуплив, независимо от силата на удар – не се появяват микропукнатини в материала, за разлика от Полиамидите. Издържа на по-голямо огъване (по-жилав е) и е от 5 до 7 пъти по износоустойчив, но най-голямото му предимсвто е че не провлачва (не се удължава) при скъсване. Въпреки, че Полиамида се къса при по-голямо усилие спрямо Полиацетала, когато става въпрос за шпилки ситуацията е различна!</p>

	<p class="example"></p>Пример: шпилка от Полиамид (PA-66) с диаметър 10мм, на която са сложени две гайки в краищата издържа на опън от 330кг, при което резбата провлачва и гайките излизат – независимо колко навътре са навити на шпилката. Докато същият диаметър шпилка от Полиацетал издържа опън от 430кг, при което се къса самата шпилка (без да се удължава), както и би трябвало да е. </p>

	<p class="txtnormal">Или с други думи – резбата трябва да е по-здрава от самата шпилка и да не провлачва, което качество има Полиацетала за разлика от Полиамида и на практика Полиацетал (POM) се оказва с 30% по-здрав от Полиамид (PA-66), когато става въпрос за шпилки!</p>

	<p class="txtnormal">Изработваме също шпилки и от други високотехнологични пластмаси, в зависимост от специфичните характеристики при ползването им, за което можем да ви консултираме.</p>
	
</content>